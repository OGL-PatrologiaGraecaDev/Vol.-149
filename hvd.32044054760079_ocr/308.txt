Β

605 OPUSCULA SPURIA
Α Nam in exercitiis te exemplum dando,
Quod nos doces facere, imples pernoctando
In orationibus, et in vigilando,
Eatigaris, esuris, sitis laborando.
Miracula.
Forte, pie parvule, me non repulisses,
Sed meum ofticium grate accepisses,
Ac servo sollicito clemens arrisisses,
Nec non indulgentiam precanti dedisses.
Disputatio in templo.
Dum puer duodocim annorum moratur
In templo Jerusalem, Mater contristatur;
Quem dum quaerens reperit, cum Joseph miratur,
Qui doctos interrogat et stupenda fatur.
Necnon aliquoties ab his blasphematus.
Ο quis novit gemitus Virginis dolentis,
Suum unigenitum triduo quaerentis,
Cur sic ille fecerit pie conquerentis?
Hoc dolore vulneres, Jesu, cor legentis.
0 quam saepe aestimo, dixit Mater Christi,
Heu! meum solatium! cur me reliquisti?
Quo, mi nate unice, heu! quo ivisti?
Redi, precor, fili, redi matri tristi.
Utinam post Jesum sic cor meum langueret,
Et quaerendo jugiter intime doleret!
Forte clementissimus mihi appareret,
Ac sua) clementia: firmam spem praeberet.
Sed, heu! Jesu, cor meum hoc caret languore,
Raro enim quaerit te, nec tunc cum fervore;
Tibi illud, Jesu mi, retrahe timore,
Quieta dulcedine, restringe amore.
Subderis parentibus, regens universa;
Cui cuncta serviunt, servis vice versa.
Ο divina charitas, nimis es dispersa,
Dum pro nobis miseris sustines adversa
Baptismus.
Baptizatus promeris a voce paterna,
Descendente super te columba superna.
In deserto esuris, Ο Virtus aeterna,
Victo hoste congregas agmina fraterna.
Aqua facta vinum.
Vocatus ad nuptias incoepisti signa,
Matre admonente te omnibus benigna.
Ο cur reprehenditur Genitrix tam digna,
Quae nulli negat suae pietatis signa!
Tamen quod suggesserat, statim faciebas;
Quia nihil poterat nisi quod volebas;
Nam in vinum Optimum aquam convertebas,
Et per hoc discipulos ad fidem trahebas.
Ο Virgo purissima plena summis bonis,
Ditas omnes miseros tuis sacris donis :
Reple vino optimo nos devotionis,
Unicum irriguum da compunctionis.
Heu! benignissima Mater benedicta,
ln nobis devotio non est nisi ficta ;
Frigida sunt pectora animaque afﬂicta,
Succurre mox miseris spes reorum dicta.
Jesu benignissime, ob Matris honorem,
Verte corda frigida in tuum amorem :
Ut semper multiplicem pensemus laborem,
Quem pro nobis passus es, multumque dolorem.
Meam dulcem Dominam fere peremptum
