ο .

OPUSCULA SPURIA 594
Audiens, interrogans mira secretorum,
Fili, inquit Genitrix, quid nobis fecisti?
Sic, Jesu, qua: Patris sunt, tractare venisti?
Quaesitus jam triduo, cur sic latuisti?
Non tamen hominibus subdi renuisti.
Ex hinc ad trigesimum annum Salvatoris
Miror quo se transtulit calamus scriptoris. ,
Hic forsan suggeritur animo lectoris,
Ne se nimis publicant acta iunioris.
Baptismus.
Baptizatus postmodum culpas nostras lavit,
Tactu sacri corporis aquas consecravit,
Quem descendens Spiritus sanctus illustravit,
Voxque Patris Filium palam declaravit.
Jejunium deserti.
llic, Jesu dulcissime, eremum subisti,
ibique jejuniis corpus afflixisti,
Et cum feris habitans Satan confudisti,
Sic exemplum efﬁcax cunctis reliquisti.
Vocatio apostolorum.
Cumque tua placuit facta declarare,
Atque pmnitentiam mundo praedicare,
Incipis discipulos tecum aggregare,
Quales solet saeculum viles reputare.
Respuis philosophos, vocas piscatores ,
Et quos mundus despicit, efﬁcis doctores.
Ut confundas fortia, dissipes tumores,
Per hos tibi subjicis terrarum rectores.
Miracula.
Hic signis miriﬁcis mundum illustrasti,
Approbans conjugium, nuptias intrasti.
Et in vinum optimum aquam commutasti,
Paucis multa millia panibus cibasti.
Solo tuo mortui verbo suscitantur,
Cuncta morbi genera protinus curantur,
Mari, ventis imperas, nec ultra turbantur,
Praecipis daemoniis, et mox ei‘fugantur.
Praedicatio passionis.
lesu benignissime, post gesta tam clara
Nuntias discipulis, intimas amara.
Turbantur mox pectora talium ignara,
Immolandum judicas te crucis in ara.
Urbes, castra circuis populus docendo;
Fatigaris, esuris, sitis discurrendo ;
Molestaris crebrius aspera ferendo
Atque plebis perﬁda mala sustinendo.
Triumphus Palmarum.
Pergis Hierosolymam in asello sedens,
Te plebs gaudens suscipit, obviam procedens;
lter sternit vestibus, palmae ramos credens,
Et agmen infantium te laudat incedens.
Acta in urbe.
Urbis deﬁes praevidens casum periturae,
in templo mercantibus comminaris dure,
Invident mox principes, gens mentis impurae,
Sciscitantes talia quo praesumis jure ?
Proditio Judae.
Praedicans quotidie tempus praestolaris,
Quo pro vita saeculi mortem patiaris,
