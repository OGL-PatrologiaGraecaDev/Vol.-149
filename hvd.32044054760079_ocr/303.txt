Α

.595 s. ANSELMI LUCENSIS EPISCOPI. 596
Fuga discipulorum.
Eia nunc quo fugitis, vel latitatis,
Qui nuper cum Domino vos mori jactalis‘?
Sed prior pro omnibus mortem subit gratis,
Ne pro ipso postmodum mori timeatis.
Petri negatio.
Sequens Pctrus longe atrium intravit,
Sed ad vocem feminae Jesum ter negavit,
Quem dum Jesum respicit, ﬂendo suspiravit,
Et amaris lacrymis culpas expiavit.
Judae desperatio.
Videas post haac proditor quod Jesus damnatur,
Detulit argenteos quibus vendebatur,
Et recedens, laqueo miser suffocatur;
Sic mercede congrua latro prmmiatur.
Christi injuriae.
Nox insomnis itaque tota ducebatur,
Nulla prorsus requies Jesu praestabatur.
Ministrorum impia plebs injuriatur;
Alapis et colaphis innocens tractatur.
Iniqua accusatio.
Falsi, Jesu, contra te testes inducuntur,
Tacensque dissimulas cuncta qum dicuntur,
Mane facto manibus vincula nectuntur.
Ad Pilatum traheris, hostesque sequuntur.
Accusaris nequiter, sed nibil probatur;
Finguntur mendacia, verum occultatur,
Nec latebat judicem quod fraus operatur.
Ideo te perdere praeses verebatur.
Herodis aspectibus post haec praesentatus,
Multisque sermonibus tacens rogitatus;
Te rex cum exercitu sprevit indignatus;
Praesidi reduceris veste candidatus.
Judaei tunc acrius instant accusantes,
Herodis ac praesidis foedere laetantes.
Patienter toleras canes oblatrantes
Et iniquis verbis te laniantes.
Tacentem ad omnia judex admiratur,
Ab ipsis eripere Jesum conconatur.
Sed tumultus populi ingens suscitatur,
Et plebis vox insonat ut crucifigatur.
Ο gens nefandissima, quare sic egisti?
Salvatorem abnegans, impium petisti,
Et latronem eligens Christum perdidisti ;
Sic ab eo despici jure meruisti.
Impia sententia.
Videns judex denique se nil praevalere,
Sed magis in populo tumultum augere,
Judicavit ﬁeri quod hi petiere.
Exsultat gens perﬁda; sui doluere.
_ Flagellatio.
Traditur militibus, vinculis arctatur,
Ad columnam sistitur, dure ﬂagellatur,
Undique verberibus corpus cruentatur;
Sepelitur pietas, furor dominatur.
Ecce caro tenera pii Salvatoris,
Ad columnam nequiter coarctata loris,
Sic ﬂagellis caeditur impii tortoris.
Quod patent vestigia nunc usque cruoris.
