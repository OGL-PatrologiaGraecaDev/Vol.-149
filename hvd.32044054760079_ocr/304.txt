Α

597 OPUSCULA SPURIA
Sed, ne desit quidpiam ad mortis horrorem,
Ferrum pedes penetrans cumulat dolorem,
Atque sic exacuunt impii furorem,
Postponentes nequiter Domini timorem.
Horrorem incutiunt mallei sonantes,
Cutemque cum carnibus totam terebrantes,
Nervos cum subtilibus venis lacerantes,
Et compagnes ossium simul dissipantes.
Fundunt rivos sanguinis fontes Salvatoris
Properans huc anima currat peccatoris,
Hauriat hic quidpiam sacrati liquoris,
Quo frequenter liniat vulnera doloris.
Oratio in cruce.
Denique mellillua verba charitatis.
Premit Jesus, veniam petens sceleratis,
0 quantum exuberat unda pietatis ?
Non desperet amodo quisquam pro peccatis.
Cruciﬁgunt, laniant, poenas cumulando,
Sed rependis gratiam pro eis orando,
Non difﬁdat paenitens quisquam aliquando,
Salutaris gratim copiam pensando.
Conversio boni latronis
Ο admiranda pietas bonitatis Christi,
Ad te de patibulo clamans voce tristi
Latro petit veniam, et mox indulsisti,
Quo spem penitentibus veniae dedisti.
l’tedam, quam sustinuit, crimen exigebat,
Atpostquam in exitu vitae poenitebat,
Veniam consequitur statim quam petebat,
Et perennem gloriam laetus obtinebat.
Ecce Mater tua.
Post hinc Matrem intuens Jesus advocavit,
Eamque discipulo charo commendavit,
Virginemque virgini pulchre sociavit,
Ex tunc hanc discipulus ut matrem servavit.
Ο quam Virgo graviter intus cruciatur,
Cum orbata Filio alii commendatur;
Mira commutatio merito probatur,
Cum servus pro Domino Matri commutatur.
Sitio.
Doquens Jesus denuo : Sitio, dicebat,
Et acetum protinus felle quis miscebat,
Ac infusum spongiae ori porrigebat ;
Quod degustans paululum, bibere nolebat.
Heu, Jesu mirifice, quid est quod agebas?
Tu de siti conquereris, de cruce silebas.
Puto quod magnopere potum non petebas,
Sed salutem potius nostram sitiebas.
Christus exsanguis.
Venas jam exhauserunt rivuli cruoris,
Evanescit pristini species decoris ;
Vultum tabes occupat lividi cruoris,
Sic triumphat de Jesu pia vis amoris.
Christus tabescens.
Corpus jam distenditur, et fauces raucescunt,
Contorquentur labia, crines perhorrescunt.
Pia languent lumina, membraque rigescunt,
Et totius corporis vires delitescunt.
