
627 S. ANSELMI LUCENSIS EPISCOPI.
Qua linqua exprimentur tua; mentis curae ‘?
Quales nato mortuo tuae sint torturae‘?
Ο quis novit, mea spes, tuos cruciatus,
Quando Jesus coram te est translanceatus,
Quando sic percussum est illud sanctum latus,
Cujus sanguis pretium nostrum est vocatus?
Etsi corpus exanime ictus non gravabat,
Sed tuum beatum cor dire perforabat,
Lancea latus Christi cruore rubricabat,
Sed totius vulneris dolor te cruciabat.
Juxta crucem Filii Mater assistebat,
Fletu amarissimo jugiter lugebat,
Nam sensu emortuo ipsa vix vivebat,
Voce atque viribus, proh dolor? carebat.
Ima cadens anxia prostrata pallebat,
Vivens fuit mortua, moriens vivebat;
Heu! plena angustiis anima pendebat,
Vivens tamen mortua mori non dolebat.
Rursumque se erigens in dolore stabat.
Et pendentem Dominum ﬂens considerabat,
Mori plusquam vivere certe adoptabat,
Dum deponi Filium suum exspectabat.
Tunc dicebat ejulans illis depravatis ;
Ecce, desideriis vestris consummatis,
Mihi Matri miserae corpus deponatis,
Vel, si libet, illi me necando jungatis.
Suum natum tangere Mater cupiebat,
Seque quantum poterat sursum erigebat,
Sed cum eum tangere nequaquam valebat,
Heu, ad terram debilis graviter cadebat,
Iterum amoris vi sursum ferebatur,
Et crucis patibulum mox amplexabatur,
Filiumque tangere multum nitebatur,
Sed ad terram durius, heu! collidebatur.
Ibi jacens anxia male torquebatur,
Immensis doloribus, heu! opprimebatur,
Sic cadentem sanguinem deosculabatur,
Quod cruore facies rubra reddebatur,
Inter haec discipuli Jesu duo grati,
Nicodemus, et Joseph (sic sunt appellati),
Adepta licentia praesidis Pilati,
Ut Jesum deponerent, venerunt parati.
Tunc corpus et brachia Mater assumebat,
Et ad se moestissimam concito trahebat,
Super jam depositum osculo ruebat.
Satiari minime de nato valebat.
Tunc ad caput Filii sui Mater stabat,
Beatamque faciem lacrymis rigabat,
Saepe profundissime gemens suspirabat,
Seque ipsam feriens tales voces dabat:
Ο Fili charissime. quid mihi fecisti?
Cur Judaei morti te tradiderunt isti?
Quare me relinquere post te voluisti?
Succurre spiritui meo nimis tristi.
, Ο mi amor unice, atque salutare,
Gaudium, solatium meum singulare,
Vita meae animae, o Fili l dic quare
Permittis dolere me pro te tam amare ‘?
Ubi est quod habui gaudium tam latum,
Sed ut vivum diceret fratribus monebat.
