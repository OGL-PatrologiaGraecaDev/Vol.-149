
(£19 S. ANSELMI LUCENSIS EPISCOPI 620
Et inrtl‘aliilltcr Dominum torquentes.
Quis non mcerent videns furorem malorum,
Christi ﬂetus copiam et suspiriorum,
Hanc poenam gravissimam omnium membrorum,
Disjunctorum scilicet ita collisorum?
Curre, curre anima, nunc, si sis devota,
Ad hanc crucem propera sine mora tota,
Discurrentem sanguinem collige et pota,
Et cuncta quae passus est in aeternum nota,
Contemplare clavos hos manus transfigentes,
Totum pondus corporis, proh dolor! gerentes
Heu, ineffabiliter vulnera augentes,
Et ut vere aestimo, ea discindentesl ο
Lasso collo, heu! caput μιιάυῆ dolorosum,
Carens sustentaculo, cruentum, spinosum!
Ο quis non fleat intuens vultum speciosum;
Cruentatum, pallidum, lugubrem, verberosum?
Certe qui haec cogitas et non lacrymaris,
Non satis diligere Deum comprobaris,
Jesu, mihi lacrymas precor largiaris,
Me amare parum te nunquam patiaris.
Orat pro cruciﬁxoribus
Jesu, qui ab impiis in cruce clavaris,
Et tamen his veniam a Patre precaris,
ltlei et credentium tu miserearis,
Nobis parcas jugiter, nunquam irascaris.
Item vide, anima, qualiter Judaei,
Sacerdotum principes, Scribaa, Pharisaei
Clamant: Vah! qui destruis templum veri Dei,
Salva temetipsum, si es Filius Dei.
Suspensi cum Domino illi duo rei,
Unus: Salva te, et nos, loquitur ei:
Alter petens gratiam ait: Memento mei.
Cui spondet Dominus paradisum Dei.
Jesu amantissime, qui non offendisti,
Quare tot immania tormenta subiisti?
Certe pro me, Domine, haec sustinuisti,
Et quod ego rapui, tu passus solvisti.
Ego tuas meritum sum traditionis,
Vinculorum, verberum, et damnationis,
Sputorum, acictuum et occisionis,
Ego causa tua: sum omnis passionis.
Ego mala perpetro, tu poena mulctaris;
Ego, heu, superbio; tu humiliaris;
Ego vane rideo, et tu lacrymaris ;
Ego vescor dulcibus, tu felle potaris.
Mecum ridet timida Eva, et non pia:
Tecum plorat acriter humilis Maria,
Ego sum in prosperis,tu in agonia :
Fac me tecum compati, precor, ο Messia.
Ecce sancta viscera distensa arescunt,
Membra horribiliter cruenta rigescunt,
Caligantes lacrymis oculi languescunt,
Labia nectarea, proh dolor! pallescunt.
Ο Jesu omnipotens, qui cuncta discernis;
Quare hoc sanctissimum corpus ita spernis?
Nonne esset melius non subdi infernis
Quam, te Deo sic torto, perfrui supernis ἱ)
Vere amor nimius ad haec te pnngit
Sed in tua vulnera coge me intrare.
